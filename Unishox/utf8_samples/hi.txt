कथानक

सदियों पहले, पांच अफ्रीकी जनजातियों में वायब्रेनियम वाले एक उल्कापिंड के ऊपर युद्ध छिड़ जाता है। उन्हीं में से एक योद्धा गलती से उस उल्कापिंड से प्रभावित "दिल के आकार की बूटी" खा लेता है, जिससे उसे अलौकिक क्षमताएं प्राप्त होती हैं, और वह पहला "ब्लैक पैंथर" बन जाता है। जबारी जनजाति को छोड़कर अन्य सभी जनजातियां एकजुट हो जाती हैं, और उस योद्धा को नवनिर्मित वकाण्डा राष्ट्र का राजा चुनती हैं। वकाण्डा के लोग वायब्रेनियम का उपयोग कर उन्नत प्रौद्योगिकी विकसित करती हैं, और खुद को दुनिया से अलग करने के लिए तृतीय विश्व में शामिल हो जाते हैं।

१९९२ में वकाण्डा के राजा टी'चाका अपने अंडरकवर भाई एन'जोबू से मिलने ओकलैंड, कैलिफोर्निया का दौरा करते हैं, जहाँ वह एन'जोबू पर वकाण्डा से वायब्रेनियम चोरी करने तथा हथियार डीलर यूलिसिस क्लॉ की सहायता करने का आरोप लगाते हैं। एन'जोबू का साथी भी उन्हें बताता है कि वह एक अन्य अंडरकवर वकाण्डावासी है, और इससे टी'चाका के संदेह की पुष्टि हो जाती है।

वर्तमान समय में, विएना में टी'चाका की मृत्यु के बाद,[5] उनके बेटे टी'चाल्ला सिंहासन ग्रहण करने के लिए वकाण्डा वापस लौटते हैं। टी'चाल्ला डोरा मेलैज रेजिमेंट की नेत्री, ओकॉय के साथ मिलकर एक गुप्त अभियान के अंतर्गत अपनी पूर्व प्रेमी, नाकिया को छुड़ाते हैं, ताकि वह अपनी मां रमोंडा और छोटी बहन शूरी के साथ उनके राज्याभिषेक समारोह में भाग ले सकें। इस समारोह में, जबारी जनजाति के नेता एम'बाकू रियायती मुकाबले में सिंहासन के लिए टी'चाल्ला को चुनौती देते हैं। टी'चाल्ला एम'बाकू को परास्त करते हैं, और उसे मारने की बजाय उससे भविष्य में कभी यह ऋण चुकाने का आश्वासन लेते हैं।

क्लॉ और एरिक स्टीवंस वकाण्डा के एक संग्रहालय से एक कलाकृति चुरा लेते हैं। व'काबी, टी'चाल्ला का दोस्त और ओकोए के प्रेमी, उसे क्लावे को मृत या जीवित वकाण्डा वापस लाने का आग्रह करता है। टी'चाल्ला, ओकॉय और नाकिया के साथ बुसान, दक्षिण कोरिया के लिए निकल जाते हैं, जहां क्लॉ ने सीआईए एजेंट एवरेट के रॉस को कलाकृतियां बेचने की योजना बनाई होती है। एक लड़ाई छिड़ जाती है, और क्लॉ द्वारा भागने की कोशिश की जाती है, लेकिन वह टी'चाल्ला द्वारा पकड़ा जाता है, जो अनिच्छा से उसे रॉस की हिरासत में भेज देते हैं। क्लॉ रॉस को बताता है कि वकाण्डा की अंतर्राष्ट्रीय छवि उनकी तकनीकी रूप से उन्नत सभ्यता को छिपाने के लिए एक मुखौटे के समान है। एरिक उन पर हमला कर क्लॉ को छुड़ा लेता है, और नाकिया की रक्षा के प्रयास में रॉस गंभीर रूप से घायल हो जाता है। क्लावे का पीछा करने के बजाय, टी'चाल्ला रॉस को वकाण्डा ले आता है, जहां उनकी तकनीक रॉस को बचा सकती है।

जबकि शुरी रॉस उपचार कर रही होती है, टी'चाल्ला ज़ुरी से एन'जोबू के बारे में पूछते हैं। ज़ुरी उन्हें बताता है कि एन'जोबू ने दुनिया भर के अफ्रीकी वंश के लोगों के साथ वकाण्डा की तकनीक को साझा करने की योजना बनाई थी, ताकि वे लोग अपने उत्पीड़कों पर विजय प्राप्त कर सकें। टी'चाका ने जैसे ही एन'जोबू को गिरफ्तार किया, एन-ज़ोबू ने ज़ुरी पर हमला कर दिया, और फिर मजबूर होकर टी'चाका को एन'जोबू को मारना पड़ा। टी'चाका ने ज़ुरी को यह अफवाह फ़ैलाने का आदेश दिया कि एन'जोबू गायब हो गया था, और इस झूठ को बनाए रखने के लिए एन'जोबो के अमेरिकी बेटे, एरिक के वहीं छोड़ दिया था। एरिक बाद में एक अमेरिकी ब्लैक ऑप्स सिपाही बन गया, और उसने अपना नाम "किल्मॉन्गर" रख लिया।

इस बीच, किल्मॉन्गर क्लॉ को मार देता है, और उसका मृत शरीर लेकर वकाण्डा लौट आता है। उसे वृद्धों के सामने लाया जाता है, जहाँ वह अपनी पहचान उजागर करते हुए सिंहासन पर दावा प्रकट करता है। किल्मॉन्गर ज़ुरी की हत्या करने के बाद टी'चाल्ला को युद्ध की चुनौती देता है, जिसमें वह टी'चाल्ला को परास्त कर एक झरने पर फेंक देता है। इसके बाद किल्मॉन्गर नाकिआ को छोड़कर बाकि सब को जेल में डालने का आदेश जारी करता है। व'काबी और उसकी सेना द्वारा समर्थित किल्मॉन्गर दुनिया भर के ऑपरेटरों को वकाण्डा के हथियारों की शिपमेंट वितरित करने की तैयारी शुरू करता है।

नाकिया, शूरी, रामांडा और रॉस अपनी जान बचाकर जबारी क्षेत्रों की ओर भाग जाते हैं। वहां उनकी मुलाकात घायल टी'चाल्ला से होती है, जिसकी जान एम'बाकू को जीवित छोड़ने के मुआवजे में जबारी के लोगों ने बचाई होती है। नाकिया की जड़ी-बूटियों से स्वस्थ होकर टी'चाल्ला किल्मॉन्गर से लड़ने वकाण्डा लौट जाता है। तब तक किल्मॉन्गर भी अपना ब्लैक पैंथर सूट बना चुका होता है, और व'काबी और उसकी सेना को टी'चाल्ला पर आक्रमण करने का आदेश दे देता है। शूरी, नाकिया और अन्य डोरा मिलैज टी-चल्ला के साथ जाते हैं, जबकि रॉस एक विमान लेकर वायब्रेनियम के हथियार ले जा रहे दूसरे विमानों को मार गिराता है। एम'बाकू भी अपनी जबारी सेना लेकर टी'चाल्ला की मदद को पहुंचता है, और ओकोए, व'काबी और उनकी सेना पर आक्रमण कर देता है। वायब्रेनियम की एक खदान में टी'चाल्ला और किलमॉन्गर के बीच लड़ाई होती है, जिसमें टी'चाल्ला किलमॉन्गर के सूट को खराब कर उसे बुरी तरह घायल कर देता है। किलमॉन्गर जड़ी खाकर स्वस्थ होने से मना कर देता है, और कैद होने के बजाय स्वतंत्र मरने का विकल्प चुनता है।

जिस इमारत में एन-ज़ोबू की मृत्यु हुई होती है, टी'चाल्ला वहां एक आउटरीच सेंटर स्थापित करता है, और नकिया और शुरी को उसे चलाने की जिम्मेदारी सोंपता है। एक मिड-क्रेडिट दृश्य में, टी'चल्ला संयुक्त राष्ट्र के सामने प्रकट होता है, और वकाण्डा की वास्तविकता दुनिया को बताता है। पोस्ट-क्रेडिट दृश्य में, शूरी बकी बार्न्स का इलाज कर रही होती है।
